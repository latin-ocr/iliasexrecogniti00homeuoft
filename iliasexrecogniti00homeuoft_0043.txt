SUMMARIA. xxxix

dignatione miratur (421-464). Coenam nox sequitur minax
tonitribus (465—48 2).
VlII.

Deos ad concilium vocatos vetat ,Iuppiter neutri populo in acic
adesse, curruque vehitur ad Idam (1—52). Inde prospicit manc
dubia victoria pugnantes exercitus, deinde fortunis eorum fatali
lance pensitatis dejectisque fulminibus, exitia Achivis portendit
(53—77). Iis usque ad munimenta compulsis adjutorem Nep-
tunum Juno frustra expetit; mox inclamando animos reddit
Agamemno, et propitium Jovem ostentum significat (78—250).
Jam Achivi, aliquamdiu superiores, novo impetu repellunt Troja-
nos, quorum multos sagittis configit Teucer, vicissim ab Hectore
vulneratus (251—334). Rursus in fugam vertuntur Achivi, quum
Juno et Minerva auxilii ferendi caussa Trojam proficisci parant;
sed conspectas statim ex monte Juppiter per Irin rejicit (335—
437). Ipse ad Olympum reversus contumaces deas acri objurga-
tione incessit, Achivis etiam majores clades in crastinum diem
minatur (438—484). Finita ob noctem dimicatione habitaque
concione Trojani victores in ipso proelii loco excubias obsidionis
instituunt, atque, ut insidias hostibus aut navigationem praeclu-
dant, crebros per urbem campumque ignes accendunt (485—
565)-

IX.

Apud Achivos et praeterito discrimine perculsos et instante
conterritos clam ab Agamemnone proceres convocantur, quibus
rex consilium fugae et properandae per noctem navigationis in-
dicit (1—28). A turpi incepto dehortantur eum Diomedes ac
Nestor (29—78). Excubiae locantur pro munimentis castrorum,
in Agamemnonis tentorio coena paratur proceribus, post coenam
sollicite agitur de Achille placando et ad exercitum reducendo
(79—113). Ipse Agamemno illi, si iracundiam suam publicae
necessitati remiserit, et intactam Briseidem et eximia dona pro-
mittit (1 14—161). His cum conditionibus mittuntur viri a Ne·-
store delecti, Phoenix, quem Achilli pater rectorem juventae ad-
diderat, Ajax major, Ulysses, duo caduceatores (162—184). Le-
gatos amice excipit Achilles, sed eorum quamvis accuratas, gra-
ves, blandas orationes et omnia Agamemnonis promissa adsper-
natur: praeterea Phoenicem apud se retinet, cum eoque in patriam
propediem se rediturum minatur (185-668). Ita postquam irri-
tam legationem renunciarunt Ajax et Ulysses, graviter afflictos

