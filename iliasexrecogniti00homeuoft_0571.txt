xxlv. [ΛΙΑΔΟΣ Ω. 519

ἤπιος οὐδὲ φίλος, πάντες δέ με πεφρίκασιν.” 775
ΔΩς ἔφατο κλαίουσ’, ἐπὶ δ’ ἔστενε δῆμος ἀπείρων.
λαοῖσιν δ’ ὁ γέρων Πρίαμος μετὰ μῦθον ’έειπεν
“ ἄξετε νῦν, Τρῶες, ξύλα ἄστυδε, μηδέ τι θυμῷ
δείσητ’ Ἀργείων πυκινὸν λόχον· ἦ γὰρ Ἀχιλλεὺς
πέμπων μ’ ὧδ’ ἐπέτελλε μελαινάων ἀπὸ νηῶν, 780
μη πρὶν πημανέειν, πρὶν δωδεκάτη μοΙλῃ ἦῶς.”
ιχΩς ἔφαθ’, οἶ δ’ ὑπ’ ἀμάξῃσιν βόας ἡμιόνους τε
ζεύγνυσαν, αἶψα δ’ ’έπειτα πρὸ ἄστεος ἠγερέθοντο.
ἐννῆμαρ μὲν τοίγε ἀγίνεον ἄσπετον ὅλην·
ἀλλ’ ὅτε δὴ δεκάτη ε’φάνη φαεσίμβροτος ἦῶς, 78 5
καὶ τότ’ ἄρ’ ἐξέφερον θρασῦν’Έκτορα ὃακρυχέοντες,
ἐν δὲ πυρῇ ὑπάτῃ νεκρον θέσαν, ἔν δ’ ’ἔβαλον πῦρ.
’Ἷ-Ιμος δ’ ἠριγένεια φάνη ῥοδοδάκτυλος Ἠὼς,

'la’

τῆμος αρ αμφὶ πυρὴν κλυτοῦ”Εκτορος ’ἔγρετο λαός.
[αὐτὰρ ἐπεί ῥ’ ἤγερθεν ὁμηγερέες τ’ ε’γένοντο,] 790
πρῶτον μὲν κατὰ πυρκαϊὴν σβέσαν αἴθοπι οἴνῳ
πᾶσαν, ὁπόσσον ἐπέσχε πυρὸς μένος· αὐτὰρ ’ἔπειτα
ὀστέα λευκὰ λέγοντο κασίγνητοί θ’ ἕταροί τε
μυρόμενοι, θαλερὸν δὲ κατείβετο δάκρυ παρειῶν.
καὶ τάγε χρυσείην ἐς λάρνακα θῆκαν ἑλόντες, 795
πορφυρέοις πέπλοισι καλύψαντες μαλακοῖσιν·
αἶψα δ’ ἄρ’ ἐς κοίλην κάπετον θέσαν, αὐτὰρ ὕπερθεν
πυκνοῖσιν λάεσσι κατεστόρεσαν μεγάλοισιν·
ῥίμφα δὲ σῆμ’ ἔχεαν, περὶ δὲ σκοποὶ εἵατο πάντη,
μη πρὶν ἐφορμηθεῖεν ἐϋκνήμιδες Ἀχαιοί. 800
χεύαντες δὲ τό σῆμα πάλιν κίον· αὐτὰρ ’ἔπειτα
εἷ’] συναγειρόμενοι δαίνυντ’ ἐρικυδέα δαῖτα
ὃῶμασιν ἐν Πριάμοιο, διοτρεφέος βασιλῆος.
ιχΩς οἵγ’ ἀμφίεπον τάφονἝκτορος ἱπποδάμοιο.

