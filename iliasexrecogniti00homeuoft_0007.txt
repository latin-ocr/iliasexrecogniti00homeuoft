PRAEFATIO.

HoMEm Ilias et Odyssea postquam in manus grammatico-
rum Alexandrinorum pervenissent, primus qui post imme-
morabiles aliorum conatus artem criticam his carminibus
adhiberet Zenodotus Ephesius fuit, quem tertio ante aeram
nostram seculo vixisse constat. Is quum a Ptolemaeo se-
cundo bibliothecae Alexandrinae praefectus esset ejusdemque
regis jussu veterum epicorum lyricorumque carmina colli-
gere et commodum in ordinem redigere suscepisset, prae-
cipuam in Homero operam posuit, cujus Iliadem et Odys-
seam in duodequinquaginta rhapsodias divisit codicumque
undique collectorum et valde, ut videtur, inter se dissi-
milium copiam habuit. His inter se collatis, quanquam
non constat quo judicio delectis et adhibitis, Iliadis et
Odysseae primam quae hoc nomine digna esset recensionem
facere instituit, qua tanquam fundamento usi sunt qui post
Zenodotum eodem in studio versati sunt grammatici, licet
opera ejus adeo nulla ex parte satisfaceret ut Aristarcho
aliisque grammaticis plus laboris in refutandis Zenodoti
opinionibus consumendum fuerit quam ipse impendisse vi-
detur excogitandis : de quo ne hodie quidem judicare diffi-
cile est. Nam etsi Zenodoti recensionis quam nunc ha-
bemus notitia, per Aristarchum potissimum ejusque secta-
tores ad nos propagata, saepe' parum accurata est plurimo-
rumque locorum lectio Zenodotea nos latet, partim gram-
maticorum illorum partim posteriorum scholiastarum li-
brariorumque culpa, tot tamen omnis generis errorum docu-
menta manifesta ex Zenodoti recensione prolata videmus
ut vix dubitari possit quin opera ejus his carminibus magna
ex parte plus nocuerit quam profuerit. Ac primo quidem
quum versus plurimos ab interpolatoribus illatos esse col-
latis inter se exemplaribus manuscriptis aliisve indiciis usus
a 2

