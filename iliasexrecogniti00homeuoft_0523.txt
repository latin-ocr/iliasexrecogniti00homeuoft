XXIII. ΙΛΙΑΔΟΣ Ψ. 47]

ἐννέα τῷγε ἄνακτι τραπεζῆες κύνες ἦσαν·
καὶ μὲν τῶν ἐνέβαλλε πυρῇ δύο δειροτομήσας,
δώδεκα δὲ Τρώων μεγαθύμων υἱέας ἐσθλοὺς 175
χαλκῷ δηϊόων· κακὰ δὲ φρεσὶ μήδετο ἐ’ργα·
ἐν δὲ πυρὸς μένος ἧκε σιδήρεον, όφρα νέμοιτο,
ᾤμωξέν τ’ ἄρ’ ἐ’πειτα, φίλον δ’ ὀνόμηνεν ἑταῖρον
“ χαῖρέ μοι, ὦ Πάτροκλε, καῖ εἶν Ἀίδαο δόμοισιν·
πάντα γὰρ ἤδη τοι τελέω τὰ πάροιθεν ὑπέστην. 180
δώδεκα μὲν Τρώων μεγαθύμων υἱέας ἐσθλοὺς,
τοὺς ἅμα σοῖ πάντας πῦρ ε’σθίει· ’Έκτορα δ’ οὔτι
δώσω Πριαμίδην πυρῖ δαπτέμεν, ἀλλὰ κύνεσσιν.”

ὁΩς φάτ’ ἀπειλήσας· τὸν δ’ ού κύνες ἀμφεπένοντο,
ἀλλὰ κύνας μὲν ἄλαλκε Διὸς θυγάτηρ Ἀφροδίτη 18 5
ἤματα καῖ νύκτας, ῥοδόεντι δὲ χρῖεν ἐλαίῳ
ἀμβροσίῳ, ἵνα μή μιν ἀποδρύφοι ἑλκυστάζων.
τῷ δ’ ἐπὶ κυάνεον νέφος ἤγαγε Φοῖβος Ἀπόλλων
οὐρανόθεν πεδίονδε, κάλυψε δὲ χῶρον ἅπαντα,
ἕσσον ε’πεῖχε νέκυς, μη πρὶν μένος ἠελίοιο 190
σκήλει’ ἀμφὶ περὶ χρόα ἴνεσιν ἠδὲ μέλεσσιν.

Οὐδὲ πυρὴ Πατρόκλου ε’καίετο τεθνηῶτος.
ἕνθ’ αὖτ’ ἄλλ’ ε’νόησε ποδάρκης δῖος Ἀχιλλεύς·
στας ἀπάνευθε πυρῆς δοιοῖς ἠρᾶτ’ ἀνέμοισιν,
Βορρῇ καῖ Ζεφύρῳ, καῖ ὑπέσχετο ἱερὰ καλά· 195
πολλὰ δὲ καὶ σπένδων χρυσέῳ δέπαϊ λιτάνευεν
ε’λθέμεν, ὄφρα τάχιστα πυρὶ φλεγεθοίατο νεκροὶ,
ῧλη τε σεύαιτο καήμεναι. ὠκέα δ”Ἶρις
ἀράων ἀίουσα μετάγγελος ἦλθ’ ἀνέμοισιν.
οἶ μὲν ἄρα Ζεφύροιο δυσαέος ἀθρόοι ’ένδον 200
εἰλαπίνην δαι’νυντο’ θέουσα δὲ ’Ἶρις ἐπέστη
βηλῷ ἔπι λιθέῳ. τοῖ δ’ ὦς ἴδον ὀφθαλμοῖσιν,
πάντες ἀνήϊξαν, κάλεόν τέ μιν εἷς ἓ ἕκαστος·
ἡ δ’ αὖθ’ ἕζεσθαι μὲν ἀνήνατο, εῖπε δὲ μῦθον
“ οὐχ ἕδος· εῖμι γὰρ αὖτις ἐπ’ Ὠκεανοῖο ῥέεθρα, 205

198. ὅλη τε σεύαιτο] ὕλην τε σεύαιντο alii.

