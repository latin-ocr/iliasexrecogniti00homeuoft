PRAEFATIO. v

Homerici scientia ceteris grammaticis omnibus superior
fuerit.

Diversa ab his grammaticorum veterum recensionibus
codicum qui hodie supersunt ratio est, qui licet multa ad- ,
sciverint quae Aristarcho aliisve antiquiorum recensionum
auctoribus probata fuisse ex scholiastarum annotationibus
cognoscimus, tamen nullus eorum integram aut Aristarchi
aut ullius alius veteris grammatici recensionem exhibet,
sed omneS‚ quantumvis saepe inter se discrepantes, in uni-
versum veterem quendam incertae et originis et auctoritatis
textum exhibent, quam παράδοσιν appellare solent gram·
matici, nos hodie non minus incertae notionis vocabulo
Vulgatam vocamus. Cujusmodi editionibus jam veteres
Graeci ante Alexandrinorum grammaticorum tempora usi
sunt, alii emendatioribus, alii deterioribus: de quibus tan-
tum scimus quantum locorum Homericorum quos scriptores
veteres citant plurimos cum scholiastarum codicumque no-
strorum lectionibus comparatio docet, saepe illa incerta,
quum versus Homerici a multis memoriter minusque ac-
curate citati sint, interdum etiam a posteriorum temporum
correctoribus ad recentiora exempla reficti esse possint.
Non raro tamen lectiones servatas esse videmus iis quae
nunc in codicibus reperiuntur multo et exquisitiores et
probabiliores, quarum alias Aristarcho quoque, qui primus
in codicum auctoritatem peritius inquisivisse videtur, cog-
nitas probatasque fuisse scimus, alias, etsi in scholiorum
excerptis nulla earum mentio fit, cognitas fuisse conjicere
licet. Sic, ut hoc exemplo utar, in versibus Odysseae Ι,
35¹⁷ 35² ²

τὴν γὰρ ἀοιδὴν μᾶλλον ἐπικλείονσ·’ ἄνθρωποι
ἥτις ἀκουόντεσσι νεωτάτη ἀμφιπέληται,

Sextus Empiricus, p. 259. aliique recentiores cum vulgata,
nunc scriptura consentiunt, Plato vero Rep. p. 424 B. hos
versus sic scriptos profert :

τὴν γὰρ ἀοιδὴν μᾶλλον ἐπιφρονέουσ’ ἄνθρωποι

ἥτις ἀειδόντεσσι νεωτάτη ἀμφιπέληται,

qua lectione ineptum illud ἐπικλείουσι, in quo explicando

